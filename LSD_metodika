#METODIKA LSD

https://www.birdlife.cz/co-delame/vyzkum-a-ochrana-ptaku/vyzkum-ptaku/lsd/
https://www.meteogram.cz/vychod-zapad-slunce/

Zdeňek Vermouzek (lsd@birds.cz, 773 380 285).

Běží od 15.5.2018, v prvním termínu sčítalo 44 osob, 63 čtverců (126 linií), 9 333 záznamů o výskytu a chování 126 druhů a celkem o 11 526 jednotlivých ptácích.

**Cílem LSD je:**
* získání informací nezbytných k účinné ochraně našich ptačích populací
* sledovat změny početnosti našich ptáků
* umožnit kvalifikované odhady velikosti ptačích populací
* poskytnout údaje o vazbách ptáků na jednotlivé typy prostředí.

**Dobrovolníci sčítají:**
* v hnízdním i v zimním období: v hnízdní sezóně dvakrát od dubna do června (15. dubna – 10. května; 15. května – 10. června), v zimě třikrát od konce listopadu do začátku března (1.–14. listopadu, 25. prosince – 7. ledna, 22. února – 7. března)
* ptáky sčítají na kilometrových liniích ve vylosovaných čtvercích vždy po dobu jedné hodiny
* do mapy v tabletu nebo v chytrém telefonu zaznamenávají všechny jedince všech druhů, včetně jejich přesné polohy a chování.

**Dobrovolníci musejí:**
* mít velmi dobrou terénní znalost ptáků (musejí umět rutinně určovat podle vzhledu všechny druhy ptáků, které se běžně vyskytují v oblasti + pro sčítání v hnízdním období je navíc nutná výborná znalost zpěvu všech běžně se vyskytujících druhů)
* dodržovat metodiku, především losování čtverce
* sčítat min. dva roky
* mít dalekohled, mobil/tablet s androidem a zapnutou polohou GPS (v terénu se zapisuje do aplikace offline), přístup k internetu na nahrání připravených linií

##K METODICE:
* sčítání LSD probíhá v náhodně vylosovaných malých čtvercích (¹/₁₆ standardního mapovacího kvadrátu KFME, zhruba 2,8 × 3 km)
* dle vlastního uvážení zvolíme střed oblasti, ve které chceme sčítat, a počítač nám náhodně vylosuje některý čtverec v kruhu 10 km od zvoleného středu
* součástí LSD je losování sčítacího čtverce v okruhu 10 km od zvoleného bodu, přičemž každý spolupracovník má sčítat v prvním vylosovaném čtverci: důvod - pokud by člověk losoval mnohokrát, dokud mu nepadne čtverec, který se mu líbí, nemělo by losování smysl. Proto také není možné již vylosované čtverce smazat. Znáhodnění je nezbytné, protože při volném výběru máme tendenci si vybírat lokality na ptáky bohaté – sbírali bychom tak data o nejlepších lokalitách a co se děje ve zbytku republiky, bychom nevěděli
* ve vylosovaném čtverci umístíme dvě co nejrovnější linie dlouhé přesně 1 km. Vzájemná vzdálenost linií musí být větší než 500 m a vzdálenost od okraje čtverce větší než 250 m, abychom předešli dvojí registraci téhož ptáka
* každý spolupracovník může sčítat v jednom nebo v libovolném vyšším počtu čtverců, přičemž jediným omezením je, že z losování jsou vyřazeny čtverce s již aktivními liniemi
* linie by měly být co nejpřímější, ale mohou sledovat existující cesty nebo průchodnější terén
* pohyb po linii bude velmi pomalý, lze jít přímo terénem i třeba stoupat do strmého svahu. Terén ovšem musí být volně průchozí, aby bylo možné veškerou pozornost věnovat ptákům
* je možné (a žádoucí) vytyčit linie a sčítat ptáky ve všech typech prostředí – v lesích, v polích, u vodních ploch a toků i ve vesnicích a městech. Nejlepší je, když prostředí kolem linie alespoň zhruba odpovídá zastoupení jednotlivých typů prostředí ve čtverci.

##K PŘIHLÁŠENÍ:
* zřídit účet do faunistické databáze ČSO https://birds.cz/avif/user_reg.php
* kliknout na „vytvořit novou lokalitu“
* kliknout na střed mapy, okolo zvoleného výchozího bodu se zobrazí desetikilometrový kruh, z něhož se bude losovat čtverec pro sčítání
* kliknout na „losovat“, zvolí se čtverec, kde se bude sčítat: zobrazí se mapa vylosovaného čtverce obsahující dvě linie o délce 1 km zobrazené ve výchozím umístění. První linie je zelená A až B, druhá červená C až D. V tomto pořadí se budou následně procházet
* pomocí myši se zvolí optimální poloha linií, zelená trasa „tam“, červená „zpátky“, uložit
* z LSD aplikace si pak stáhneme linie
* po stažení je vidět jen mapa vylosovaného čtverce
* V jednom čtverci sčítáme obě linie v témže dni, pořadí i směr procházení linií zůstávají stále stejné
* Odstup mezi hnízdními sčítáními je 20–40 dní a termíny sčítání v následujících letech vycházejí z termínů v prvním roce s tolerancí ±7 dní (tj. možná odchyl¬ka je nejvýše o 7 dní dříve nebo nejvýše o 7 dní později vůči prvnímu roku).

**TERMÍNY:**
* V hnízdním období sčítáme nejdříve od východu slunce (po skončení ranního chóru) a nejpozději do 10. hodiny
* V zimním období můžeme sčítat od východu do západu slunce, přičemž nejlepší je sčítat ráno a dopoledne
* V následujících letech dodržujeme stejný začátek sčítání jako v prvním roce s tolerancí ±30 minut

**OSTATNÍ:**
* nesčítá se za nepříznivého počasí, které výrazně ovlivní zjistitelnost ptáků. Nesčítáme za mlhy, za silného větru, za silného deště nebo za hustého sněžení
* před prvním sčítáním se dělá testovací sčítání, i mimo termíny

**TERÉNNÍ PRÁCE:**
* celou linii bychom měli projít přesně za 1 hodinu. Průměrná rychlost je 1 km/h, tedy velmi pomalu
* v místech bohatých na ptáky se můžeme zdržet, v chudých místech je možné mírně zrychlit
* sčítání je v aplikaci možné ukončit nejdříve po uplynutí 60 minut od začátku a po projití okolo koncového bodu
* všechny pozorované ptáky je žádoucí určit do druhu, když to nejde, je správné a žádoucí přiřadit pozorování ke skupině druhů (než např. „určovat“ druh podle biotopu); pokud nejsme schopni pozorovaného ptáka s rozumnou mírou jistoty určit, nezapisujeme jej vůbec

**ZÁZNAM POLOHY POZOROVANÉHO PTÁKU**
* zaznamenává se poloha každého viděného či slyšeného ptáka nebo skupiny ptáků a zapisují se všichni ptáci bez ohledu na vzdálenost a směr
* zápis se provede kliknutím na místo, kde jsme jedince poprvé zaznamenali
* jednou zapsaný jedinec se již znovu nezapisuje ani se neupravuje jeho polohu, ani pokud časem svoji pozici výrazně změní
* je možné a žádoucí nepřesně uvedenou polohu opravit, například po přiblížení k danému jedinci při chůzi podél linie
* tři výjimky: (1) Ptáka, který přeletuje, aniž bychom viděli místo vzletu nebo přistání, zaznamenáme kamkoli v dráze letu a označíme kategorií PŘELET; (2) ptáka, který přilétá neznámo odkud a usedne v dohledu, zaznamenáme do místa, kde usedl, a (3) ptáky evidentně naletující k hnízdišti, aniž by dosedli (např. rorýsy, vlaštovky, jiřičky, břehule, poštolky), zaznamenáme do místa hnízdiště
* každého jedince zapisujeme jako samostatný záznam, pokud nejde o hejno (skupina o 2 nebo více jedincích) nebo o hnízdní kolonii (seskupení dvou nebo více aktivních hnízd); Hejna a hnízdní kolonie zapisujeme jako jeden záznam s uvedením počtu jedinců (v případě hejn), resp. hnízd (v případě kolonií), přičemž stačí odhad jedním číslem
* pár lze zadat jako jeden záznam (tedy záznam s počtem jedinců = 2) v případě, že jsou oba jedinci neteritoriální

**ZPŮSOB ZJIŠTĚNÍ A CHOVÁNÍ POZOROVANÝCH PTÁKŮ**
* pro každý záznam vždy uvádíme (1) způsob prvního zjištění, a (2) kategorii chování v době prvního zjištění
* způsob zjištění je vizuální nebo akustický: (i) VIDĚNÍ = ptáci zaznamenaní vizuálně bez akustické detekce, (ii) SLYŠENÍ = ptáci zaznamenaní akusticky nebo ptáci zaznamenaní zároveň akusticky i vizuálně; jedince, kterého vidíme a který se zároveň ozývá, označíme vždy za slyšeného. V pří¬padě nemožnosti rozhodnutí mezi způsobem zjištění je slyšený nadřazen viděnému.
* chování rozlišujeme teritoriální a neteritoriální: (i) TERITORIÁLNÍ = veškeré chování související s hnízděním (a to zejména zpěv, jiné teritoriální hlasy, tok, svatební lety, páření, stavba hnízda, nesení potravy pro mláďata, krmení mláďat apod., (ii) NETERITORIÁLNÍ = veškeré ostatní chování; zahrnuje i prostý výskyt bez zvláštních behaviorálních projevů
* Hejno zapisujeme jako NETERITORIÁLNÍ jedince s počtem vyšším než 1
* HNÍZDO : Zapisujeme každé jednot¬livé nalezené hnízdo nebo počet ak¬tivních hnízd v kolonii (např. u racků, havranů, rorýsů, vlaštovkovitých). Ne¬zapisujeme počet mláďat v hnízdech!
* RODINKA : Zapisujeme celkový počet ptáků v hejnku, které evidentně vyka¬zuje znaky rodiny (dospělí společně s čerstvě vyvedenými, nesamostatnými mláďaty). Uvedený počet tedy zahrnuje dohromady mláďata i rodiče
* PŘELET : Jako přeletující označujeme ptáky nacházející se ve vzduchu (jak¬koliv vysoko nad zemí), u nichž jsme neviděli, odkud vzlétli, ani kam dosedli, s výjimkou v letu zpívajících jedinců (= teritoriální chování)


